**DISCLAIMER** Оскільки дана програма була створена ще кілька місяців тому і не містила коментарів, а була швидше "закріпленням матеріалу", я вирішив помістити опис її основних елементів у файл README, себто сюди. Як би там не було, а даний проект містить приклади інкапсуляції, наслідування та поліморфізму, а саме їх вимагає поставлене завдання.

# library_project

У даному проекті представлена консольна програма для керування бібліотекою, яка дозволяє формувати списки користувачів, книг та вести облік оренд книг. Програма надає користувачеві змогу працювати із текстовим файлом, бінарним файлом та базою даних, зберігати та зчитувати з них дані (по суті, це всього лиш "каркас", призначений для демонстрації поліморфізму у Java).
У проекті реалізовані усі принципи об'єктно-орієнтованого програмування: наслідування, інкапсуляція та поліморфізм.
Файли інтерфейсів та класів знаходяться у library_project/library_project/src/everything/

# Пояснення до коду

  Інтерфейcи User, Book та Rent слугують для представлення відповідно користувача бібліотеки, книги бібліотеки та запису про оренду книги користувачем. User i Book мають лише один метод, який повертає ідентифікаційний номер користувача або ж книги, Rent - метод для повернення запису про оренду i сеттери та ґеттери для користувача і книги. 
  
  Далі йдуть Dao-інтерфейси. Інтерфейси UserDao i BookDao містять методи для занесення нового елемента до списку (save()), для видалення певного елемента у списку (update()) та для пошуку одного конкретного елемента (findOne()) або ж усіх елементів у списку (findAll()). Інтерфейс RentDao містить аналогічні методи, а також методи для пошуку за вказаним користувачем (findByUser()) або книгою (findByBook()).
  
  Наступними йдуть класи, які імлементують (реалізують) інтерфейси User, Book i Rent - відповідно UserImpl, BookImpl та RentImpl. Тут у класах UserImpl та BookImpl з'являється приватна змінна id типу String і конструктори для кожного класу, а також тут перевизначаються методи getId та toString. Клас RentImpl містить приватні змінні id типу String, user типу User та book типу Book, конструктор класу, а також перевизначені методи інтерфейсу Rent і перевизначений метод toString. 
  
  Звернімо увагу на вказані вище класи: у них зустрічаються ***приклади одразу двох принципів ООП у Java: наслідування та інкапсуляції***. *Наслідування* тут проявляється у вигляді реалізації класом інтерфейсу, а *інкапсуляція* - у вигляді ключових слів private i public, які задають видимість методів і змінних.
  
  Також є класи, які реалізують Dao-інтерфейси. Кожен із них призначений для роботи із двійковим файлом, базою даних і текстовим файлом. Так, інтерфейс User реалізує класи UserDaoBF (двійковий файл), UserDaoDB (база даних) i UserDaoTF (тестовий файл). Кожен із цих класів містить перевизначені методи інтерфейсу, який задає його поведінку, але у різних класах вони реалізовані по-різному. ***Це і є приклад використання поліморфізму у Java***, коли багато класів реалізують один інтерфейс і різні об'єкти будуть мати різну поведінку при виклику одного й того ж методу.
  
  Окрім зазначених вище інтерфейсів та методів, є ще інтерфейс DaoFactory та класи DaoFactoryBF, DaoFactoryDB i DaoFactoryTF. Вони служать для реалізації у програмі шаблону "Абстрактна фабрика". 
  
  Із класу Main відбувається запуск програми і саме тут міститься реалізація функій програми, як запис, видалення елементів зі списку, пошук даних у списку тощо.
